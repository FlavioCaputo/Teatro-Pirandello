<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="icon" type="image/jpeg" href="../immagini/metastasio_0.jpg">
    <link rel="stylesheet" href="../css/style8.css"> 
    <title>Metastasio</title>
    <!-- Includi Panolens.js -->
</head>
<body>
    <div id="header">
        <p id="title">Metastasio</p>
    </div>
    <div class="parte1">
        <div class="text-column">
            <p id="testo">
                Pietro Trapassi, detto Metastasio, nasce a Roma nel 1698 da una modesta famiglia di commercianti. Fin da ragazzo dimostra un’innata capacità di improvvisare versi e diventa per questo un’attrazione dei salotti romani. Gravina, uno dei fondatori dell’Accademia dell’Arcadia, incontra Pietro proprio in occasione di uno di questi spettacoli e rimane a tal punto colpito dalla versatilità del giovane nell’improvvisare versi che si addossa la cura della sua educazione. È Gravina stesso a grecizzare in Metastasio il cognome originario di Pietro, giocando sulla relazione esistente tra il termine “trapasso” e il temine “cambiamento” che in greco viene reso con la parola metástasis.
Metastasio, ricevuta una solida istruzione classica e filosofica, nel 1714 diventa abate. Quando nel 1718 muore Gravina, Pietro eredita la maggior parte dei beni del maestro e ciò gli permette di dedicarsi con tranquillità ai propri interessi letterari, entrando anche, l’anno successivo, a far parte proprio dell’Accademia dell’Arcadia.
Giunto a Napoli, si avvicina al mondo del teatro, scrivendo testi per musica. Metastasio scrive diversi melodrammi e nel 1724 ottiene un vero trionfo con la “Didone abbandonata”. Nei 6 anni successivi scrive con pari successo altri 6 melodrammi. Metastasio, che è dotato di uno eccezionale talento per la composizione e di uno speciale senso per la poetica, scrive le sue opere con incredibile facilità. Pur non essendo sempre capolavori letterari, i suoi libretti d’opera hanno la straordinaria facoltà di diventare opere eccellenti appena messi in musica. Diventa poi ufficiale di corte presso il trono imperiale di Vienna, dove rimanel dal 1730 fino alla morte, avvenuta nel 1782.
Una parte della cultura di stampo razionalistico del Settecento disapprova però il melodramma, considerato artificioso e grossolano rispetto alle esigenze dello spettacolo e della musica.
Si avverte dunque l’esigenza di una riforma, anche se il melodramma continua a riscuotere un enorme successo.
Metastasio stesso avvia una graduale riforma del melodramma e restituisce importanza e dignità al testo melodrammatico rispetto alla musica. Gli sono d’aiuto la limpida facilità dei suoi testi, che portano in questo spettacolo musicale settecentesco una ventata di freschezza e di nuovo equilibrio.
            </p>
        </div>
        <div class="image-column">
            <img src="../immagini/metastasio_ritratto.jpg" alt="Immagine">
        </div>
    </div>
    <div id="buttonbordered" onclick="rit()">
        <div id="casa"></div>
    </div>
</body>
<script src="../js/Rit.js"></script>
</html>
